# Περιγραφή της ΠΛΗ24. Χρήσιμες οδηγίες

Η ΠΛΗ24 είναι ίσως η πιο αχανής ΘΕ. Θεωρητικά όλα είναι μέσα στην ύλη και όλα μπορούν να ζητηθούν (κυρίως στις εργασίες και ειδικά στην 3η). Ακόμη και πράγματα που μπορεί να θεωρεί κάποιος advanced. Εντάξει. Δεν μιλάμε για πράγματα τύπου Spring ή να αρχίζεις να παίζεις με package managers τύπου maven κτλ. Ας πούμε, ότι είναι vanilla Java, είναι μέσα στο παιχνίδι.

Σχεδόν δηλαδή, ότι έχει το βιβλίο που μας δίνουν, είναι relevant. Την JavaFX (και κάποια άλλα για graphics (2D,3D)) θα μπορούσες να βγάλεις μόνο έξω, γιατί στο ΕΑΠ δουλεύουμε Swing για GUI.

Γενικά θα πρέπει να αποκτήσει κανείς τεράστια άνεση με τον αντικειμενοστραφή και τις έννοιες του (ασχολούμαστε σε εργασίες μέχρι και με design patterns). Να μπορεί να μοντελοποιεί οποιοδήποτε πρόβλημα ζητούν. Να μπορεί να κινείται από UML σε κώδικα και το αντίστροφο. Θα πρέπει να έχει μεγάλη άνεση με το συντακτικό της γλώσσας και τις βασικές δομές δεδομένων που χρησιμοποιεί. Να μπορεί να χρησιμοποιεί οποιαδήποτε library (ενσωματωμένη ή εξωτερική που θα κατεβάσει από κάπου). Να μπορεί να ψιλο-διαβάζει δηλαδή το documentation.

Πως θα φτάσεις σε αυτό? Τα γνωστά tutorials που κυκλοφορούν (Ψούνης και σία) είναι μια αρχή για εισαγωγή. Δεν υπάρχει φόβος να ξεφύγεις σε advanced. Μόνο την φάση της JavaFX μπορείς να πετάξεις εκτός (και ίσως αν έχει προσθέσει και κάτι άλλο άσχετο τελευταία, που δεν ξέρω). Τουλάχιστον για συντακτικό σε καλύπτει ο Ψούνης. Για τον αντικειμενοστραφή όχι και τόσο. Δεν εμβαθύνει σε αυτόν από όσο θυμάμαι. Ο Νικάκης νομίζω βοηθάει περισσότερο στον αντικειμενοστραφή, γιατί το πιάνει σε συνδυασμό UML/Java. Οποιοδήποτε άλλο tutorial που εμβαθύνει στον αντικειμενοστραφή είναι φυσικά χρήσιμο.

Μετά υπάρχει το βιβλίο που μας δίνουν. Προτείνω έστω να το ξεφυλλίσει κάποιος, για να ξέρει τι υπάρχει και τι μπορεί να χρησιμοποιήσει σαν reference όταν χρειαστεί. Είναι έτσι κι αλλιώς πολύ καλογραμμένο και κατανοητό. Αν γουστάρει να το διαβάσει κανείς πιο καλά, ακόμη καλύτερα. Κυρίως τα πρώτα κεφάλαια (τα πρώτα 10 περίπου νομίζω).

Σε κάθε περίπτωση (είτε με tutorials, είτε με βιβλίο), θα πρέπει να έχει ανοιχτό τον IDE και να δοκιμάζει άμεσα διάφορα πράγματα από αυτά που βλέπει. Και ύστερα φυσικά ασκήσεις. Πολλές ασκήσεις. Όλη την χρονιά, αλλιώς θα ξεχάσει ότι έμαθε. Έτσι όπως είναι οι εργασίες μας, δυστυχώς δεν εξασφαλίζουν την συνεχή τριβή με κώδικα. Σε μια βδομάδα ξεχνάς άνετα βασικά πράγματα του συντακτικού, οπότε πρέπει να κρατιέσαι κάπως σε φόρμα. Μην χρειάζεται να επαναλαμβάνεις συνεχώς την εκμάθηση.

Στις πρώτες 2 εργασίες οι απαιτήσεις σε κώδικα είναι κυρίως κάτι σπαζοκεφαλιές σε αντικειμενονστραφή. Δίνεται κυρίως έτοιμος κώδικας και συμπληρώνεις αυτά που λείπουν ή κάνεις αλλαγές. Αυτό όμως προϋποθέτει ότι ήδη έχεις γίνει relevant με το συντακτικό της Java και τις έννοιες του αντικειμενοστραφούς. Ότι παίζεις άνετα από UML σε Java και το αντίστροφο. Όπως είπα, ζητάνε και Design Patterns. Οπότε θα πρέπει να μπορείς να βγάλεις άκρη. Να καταλάβεις ένα site που εξηγεί το συγκεκριμένο pattern. Ή κάποιο βίντεο. Και συνήθως UML σου δείχνουν.

Γενικά, πέρα από τα tutorials που είπαμε παραπάνω, θα χρειαστεί πολύ a la carte. Ότι χρειάζεσαι κάποια στιγμή, ψάχνεις για το συγκεκριμένο.

Αυτά για την Java, που καλό είναι κάποιος μέχρι τον Οκτώβρη-Νοέμβρη, να έχει ολοκληρώσει την προετοιμασία. Μέσα στην χρονιά δεν υπάρχει περίπτωση να την μάθει. Εκτός αν έχει ήδη αρκετή εμπειρία με προγραμματισμό. 

Πάμε στα υπόλοιπα τώρα, που αυτά μπορείς να τα μάθεις κατά την διάρκεια της χρονιάς. Νικάκης. Ευαγγέλιο στα περί UML, σχεδιασμό λογισμικού. Αν και το ΕΑΠ αρχίζει και ξεφεύγει και βάζει και πιο νέα πράγματα. π.χ. user stories. Διαγράμματα κλάσεων, διαγράμματα περιπτώσεων χρήστης και διαγράμματα ακολουθίας, είναι αυτά στα οποία επικεντρώνει το ΕΑΠ πλέον. Θεωρητικά είναι και άλλα διαγράμματα στην ύλη, αλλά δεν νομίζω να ζητηθούν ποτέ ξανά. Φτάνει να ξέρεις τι περίπου κάνουν και τα υπόλοιπα, γιατί μπορεί να ζητηθεί σαν θεωρητική ερώτηση στο quiz των εξετάσεων.

Και φυσικά ο συνδυασμός UML/Java που έχει σαν ξεχωριστό κεφάλαιο ο Νικάκης. Να πηγαίνεις από UML σε Java και αντίστροφα.

Ο Νικάκης είναι ευαγγέλιο και στους μεταγλωτιστές και σχεδόν 100% relevant με το ΕΑΠ. Προσωπικά, μου ήταν αδύνατο να διαβάσω το βιβλίο που μας δώσανε. Δυσνόητο πάρα πολύ. Αν δεν ήταν ο Νικάκης, δεν θα καταλάβαινα Χριστό. Φυσικά μετράνε πολύ εδώ και οι γνώσεις από την ΠΛΗ30.

Στα περί διαχείρισης έργων, ένα πολύ μικρό κομμάτι του Νικάκη είναι relevant με το ΕΑΠ, αφού αυτό προσπαθεί πλέον να ασχοληθεί με scrum. Κι εδώ είναι μαύρη η νύχτα στα βουνά. Τρέχα γύρευε υλικό. Στην εργασία που το υλοποιούμε, όλοι βασιζόμαστε στην μεθοδολογία που κάνανε οι καλύτερες εργασίες, στις προηγούμενες χρονιές. Με αποτέλεσμα κάποια πράγματα να είναι λάθος, αλλά όλοι συνεχίζουμε και κάνουμε το ίδιο λάθος (με βάση τις παρατηρήσεις που μας έγραψε στην βαθμολόγηση). Όποιος δει και τις δικές μας του χρόνου σαν reference, να το έχει υπόψιν 🙂

Όσων αφορά τα εργαλεία που θα χρειαστούν. Το ΕΑΠ απαιτεί (στις εργασίες) Netbeans 8.2 και Visual Paradign. Το Netbeans 8.2 είναι πλέον σε End Of Life και πέρυσι δεν βρίσκαμε καν official link να το κατεβάσουμε. Υποθέτω φέτος θα αναγκαστούν να περάσουν σε νεώτερη έκδοση.

Στην προετοιμασία σας πάντως χεστήκατε για τον IDE και την έκδοση του. Βάλτε ότι γουστάρετε. Netbeans, Intellij, Visual Studio Code κτλ. Δεν έχει απολύτως καμιά σημασία. Εκτός κι αν έχετε θέμα με το να σας ενοχλεί η εναλλαγή περιβάλλοντων και θέλετε να συνηθίσετε σε αυτό που ζητάει το ΕΑΠ. 

Και κάτι άλλο που ειπώθηκε για την χρήση του github στην 3η εργασία. Το github δεν είναι απλά ένα αποθετήριο για να ανεβάζουμε τον κώδικα μας, ώστε να τον έχουμε για το βιογραφικό μας. Είναι εργαλείο συνεργασίας κυρίως (αλλά και μόνος σου να είσαι έχει την χρησιμότητα του και δυο γραμμές κώδικα να γράφεις). Στην 3η εργασία θα γράφετε 3 άτομα ταυτόχρονα στο ίδιο code base. Πως νομίζετε ότι θα μπορέσετε να την παλέψετε χωρίς git? Θα ανεβάζετε στο dropbox, θα δουλεύετε ταυτόχρονα και θα κρατάνε διαφορετικά versions έτσι? Μπορείτε, φαντάζομαι. Αλλά θα είναι αρκετά μαζοχιστικό και χαοτικό. Και πολύ εύκολο να γίνει η καταστροφή. Οπότε θα διευκολύνετε την ζωή σας αν χρησιμοποιήσετε git. Δεν είναι άλλωστε και δύσκολο να το μάθει κανείς. 1-2 ώρες υπόθεση. Ειδικά αν θα είναι κάποιος πιο έμπειρος στην ομάδα να κατευθύνει.

Α, και κάτι έξτρα για την 3η εργασία. Σε αυτήν θα ζητηθεί χρήση βάσης δεδομένων, χρήση API, GUI με swing κτλ. Σε αυτά προφανώς δεν κάνουν τα γνωστά tutorials. Θέλει να τα βρει ο καθένας ξεχωριστά. Έχει βέβαια ο Νικάκης κάτι για βάσεις, αλλά δεν μπορείς να στηριχτείς σε αυτό μόνο. Θέλει ψάξιμο σε όλα ξεχωριστά. Δίνει και το ΕΑΠ κάτι σε βίντεο βέβαια... Αλλά κι αυτά ελλειπή.

**Κυράνης Γιάννης**

### Disclaimer

Η παραπάνω περιγραφή, είναι προσωπική άποψη και δεν σημαίνει ότι όλοι πρέπει να έχουν αυτή την αντιμετώπιση. Ο καθένας ακολουθεί τον δικό του τρόπο και αυτό που τον βολεύει καλύτερα.