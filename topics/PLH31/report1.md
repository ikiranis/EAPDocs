# Περιγραφή της ΠΛΗ31. Χρήσιμες οδηγίες (ή και όχι)

### Έτος 2021-2022

Ε δεν το λες και εύκολο όμως! Δεν ξέρω αν έχει να κάνει ότι το είχα φέτος μαζί με 30, αλλά η χρονιά ήταν πολύ ζόρικη. Για μένα η 31 είναι μέχρι στιγμής η πιο δύσκολη ΘΕ μετά από την 30. Υπόψιν ότι δεν έχω πάρει την 24 από το 3ο έτος και έχω περάσει οτιδήποτε άλλο μέχρι εδώ.

Είναι απαιτητικό μάθημα. Έχει πράγματα που θέλουν εξάσκηση. Δεν έχει κάτι που να είναι τελείως γιουχου. Να το διαβάζεις και να μην καταλαβαίνεις τι λέει. Αλλά δεν σημαίνει πως ότι διαβάζεις το πιάνεις με την πρώτη.
Υπάρχει Ψουνης που καλύπτει μεγάλο μέρος της ύλης, αλλά όχι όλο.

Αυτό από μόνο του λέει πολλά. Έχεις την βοήθεια του master δλδ, αλλά δεν φτάνει.

Επίσης έχει εργασία (4η και τελευταια) που είναι επιλογή από 10 projects. Η εργασία αυτή είναι η πρώτη που δεν παρέδωσα μέχρι τώρα σε όλες τις ΘΕ.

Τα projects δεν είναι απαγορευτικά δύσκολα αλλά σίγουρα θέλουν χρόνο. Επίσης στα πιο πολλά έπρεπε να παραδώσεις κώδικα. Σε όποια γλώσσα θέλεις μεν, αλλά σημαίνει ότι υπάρχει έστω και μια γλώσσα που την κατέχεις καλά.
Έτσι λοιπόν δεν ασχολήθηκα γιατί ακόμα και να έβρισκα λύση σε κάποιο πρόβλημα δεν θα υπήρχε ούτε μια στο εκατομμύριο να γράψω κώδικα που να υλοποιεί την λύση.

Να σημειώσω ότι κάθε project πιάνει 4/10 μονάδες. Άρα για να πάρεις το άριστα θεωρητικά, πρέπει να παραδώσεις 2 project τέλεια. Οι άλλοι 2 βαθμοί είναι από τα online quiz (θα εξηγήσω μετά).

Μπορείς όμως να παραδώσεις ακόμα και τα 10 project. Να πάρεις μισή μονάδα από το ένα, μια από το άλλο κοκ και να φτάσεις και έτσι στο 10.

Τέλος όσον αφορά αυτή την εργασία υπήρχε ένα θέμα δώρο. Δεν ξέρω αν έγινε και πιο παλιά, αλλά το ένα θέμα δεν είχε ουσιαστικά σχέση μεταξύ την ΘΕ.

Έπρεπε να διαλέξεις μια παρουσίαση από ένα συγκεκριμένο site που μας έδωσαν και μα γράψεις μια περίληψη.
Την περίληψη αυτή την έκανες παρουσίαση σε επιτροπή.

Σε κάθε περίπτωση με τις 4 αυτές μονάδες και 2 από τα quiz μπορούσες να πας για ένα max 6/10 στην εργασία αν είχες ανάγκη από τον βαθμό για να κατοχυρώσεις δικαίωμα στις εξετάσεις.

Γνώμη μου είναι να προσπαθήσετε να πιάσετε τις  20 μονάδες στις 3 πρώτες εργασίες (εφικτό) για να μην έχετε ανάγκη την 4η εργασία έτσι ώστε αν δεν μπορείτε/ δεν θέλετε/ δεν έχετε χρόνο, να μην την παραδώσετε.

Όντως υπήρχε ένα στυλ ότι γράψτε κάτι και θα βαθμολογηθεί η προσπάθεια έστω, αλλά προσωπικά με μόνη πρόσφατη σχετικά γνώση την C από την ΠΛΗ10, προτίμησα να της ρίξω άκυρο.

Επίσης κάποια project μπορούν να γίνουν και σε ομάδες.

Για τα quiz που ανέφερα πριν τώρα. Όσοι πάρετε την 31 θα δείτε μόλις ανοίξει το study με το καλό ότι όλες οι εβδομάδες σας θα έχουν και από κάτι σημειωμένο. Ένα σοκ θα το πάθετε!

Ο λόγος είναι ότι εκτός από τις οσσ, η ενότητα αυτή έχει online quiz.
Πολλά quiz!

Είναι δυο σε κάθε εργασία.

Και άλλα δύο ανά εργασία που δεν βαθμολογουνται και είναι για τη δική σας εξάσκηση.

Αν θέλετε τα κανετα αυτά αν δεν θέλετε όχι.

Τα βαθμολογούμενα είμαι υποχρεωτικά. Πιάνει 1 βαθμό από τους 10 της εργασίας το κάθε ένα.

Σε κάθε εργασία δηλαδή τα θέματα που θα έχετε θα είναι 8 από τις 10 μονάδες. Οι άλλες 2 είναι από τα quiz.

Όσο για αυτό, είναι καλό και κακό ταυτόχρονα.

Έχοντας quiz κάθε δύο εβδομάδες σχεδόν ή και πιο συχνά, αυτό σημαίνει ότι αν θες να είσαι οκ με την ενότητα πρέπει να ασχολείσαι συνέχεια με αυτή όλη τη χρονιά.

Σίγουρα έτσι θα είσαι σε φόρμα! Αλλά αν έχεις και άλλη ενότητα και είσαι σαν και μένα όπου θες να κάνεις ένα πράγμα τη φορά, θα δυσκολευτείς.

Εγώ θέλω να διαβάσω τη θεωρία της μιας ΘΕ, να κάνω την εργασία της, μετά να διαβάσω την θεωρία της άλλης ΘΕ, να κάνω την αντίστοιχη εργασία της και φτου κι από την αρχή. Με την 31 είναι δύσκολο να λειτουργήσει έτσι γιατί πρέπει  κάθε 2 εβδομάδες περίπου να κάνεις και κάτι. Quiz, οσσ, εργασία. Μπλέκουν πολλά.

Τες πα. Θα την βρει την άκρη ο καθένας με αυτό το θέμα.

Σίγουρα όμως είναι έτσι δομημένη η ενότητα που δεν σε αφήνει να την ξεχάσεις...

Για τα quiz να πω ότι τα κάνεις σε ένα ΣΚ που έχουν ορίσει. Έχεις δύο προσπάθειες. Κάθε quiz είναι μια ώρα και είναι 10 ερωτήσεις πολλαπλής επιλογής.

Η καλύτερη από τις δύο προσπάθειες είναι αυτή που θα μετρήσει για την εργασία.

Τέλος να πω για τις εξετάσεις. Φέτος ήταν online. Είχαμε 1 ώρα για να απαντήσουμε 30 ερωτήσεις πολλαπλής επιλογής. Θέλει τρέξιμο λοιπόν! Αφού δώσαμε το γραπτό μέρος, είχε και προφορική εξέταση. Την ίδια μέρα αυτά. Μισή ώρα περίπου μετά το τέλος του γραπτού, βγήκαν στο study ποιοι πέρασαν και θα πάνε και σε προφορική. Βγήκε και το πρόγραμμα και περιμέναμε στη σειρά μας. Η προφορική εξέταση είναι σε γκρουπ 3 ατόμων συνήθως. Τώρα εκεί, ο ΣΕΠ να βάλει το χέρι του!

Εμάς ο δικός μας, είχε πει από πριν ότι θα δώσει μεγαλύτερη βάση στα προφορικά από ότι στα γραπτά. Έτσι κάλεσε όλους για προφορική εξέταση (24 άτομα) και από αυτά πέρασε το πολύ 17 (το λέω γιατί στην δεύτερη εξεταστική είχε 7 άτομα - μπορεί όμως κάποιος να κόπηκε στην πρώτη και να το παράτησε οριστικά, δεν το ξέρω αυτό). Έκοψε άτομο στην προφορική που είχε γράψει 7,3 στα γραπτά.

Άλλοι όμως μπορεί να έκαναν το ανάποδο. Άρα οι εξετάσεις της 31 (αν παραμείνουν online) είναι και θέμα του ΣΕΠ που έχεις και όχι μόνο του πόσο καλά έχεις προετοιμαστεί.

Για το τέλος να πω ότι ΣΥΝ είναι ο Καλλές. Για όσους δεν γνωρίζουν, είναι ο ΔΠΣ της ΠΛΗ. Ο Διευθυντής με λίγα λόγια του τμήματος ΠΛΗ. Αυτό το αφήνω χωρίς περαιτέρω σχολιασμό. Όσοι κατάλαβαν κατάλαβαν. Μια σημείωση μόνο. Δεν δίνει παράταση στις εργασίες. Μην το ζητάτε στο study, τσάμπα χάνετε το χρόνο σας. Θα σας το πει και με το καλημέρα μόλις ξεκινήσει η χρονιά.

Τελικό συμπέρασμα. Η ΠΛΗ31 είναι μια δύσκολη ενότητα. Κάποιος που θα ασχοληθεί μαζί της συστηματικά, θα την περάσει χωρίς πρόβλημα όμως. Αν περιμένει ότι θα κάνει τσάτρα πάτρα εργασίες ίσα για να πιάσει τις 20/40 μονάδες και μετά θα διαβάσει λίγο στο τέλος για να περάσει, καλύτερα να την αφήσει για άλλη χρονιά που θα έχει περισσότερο χρόνο και όρεξη. Θέλει αρκετό (όχι υπερβολικό) διάβασμα, παρακολούθηση Ψούνη, Ινδών κλπ βίντεο στο YouTube, διάβασμα από τα βιβλία για κάποια συγκεκριμένα κομμάτια της ύλης και κλασσικά και τύχη να έχεις καλό ΣΕΠ, και να τύχουν ερωτήσεις που δεν είναι κουλές στα quiz και στις εξετάσεις.

**Δρακόπουλος Ανδρέας**

### Disclaimer

Η παραπάνω περιγραφή, είναι προσωπική άποψη και δεν σημαίνει ότι όλοι πρέπει να έχουν αυτή την αντιμετώπιση. Ο καθένας ακολουθεί τον δικό του τρόπο και αυτό που τον βολεύει καλύτερα.

Το κείμενο έχει γραφτεί σε συνεχόμενα posts στο Discord. Γι' αυτό έχει περισσότερο ροή διαλόγου.